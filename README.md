# Mitä projektit ovat opettaneet minulle?

## Koneoppimistehtävät: 
Opin käyttämään Python-kirjastoja datan käsittelyyn ja visualisoimiseen. Näitä kirjastoja ovat esimerkiksi Pandas, NumPy, Seaborn, Matplotlib.pyplot, Scikit-learn ja NLTK. Lisäksi pääsin käyttämään Google Colabia ryhmäkoodaamisessa. Etäkoodasimme yhdessä puheluyhteyden välityksellä ja vuorottelimme kirjoittajan roolissa. Kun yksi kirjoitti niin toiset kommentoivat tai etsivät ratkaisuja pulmiin. Opin myös käyttämään JupyterLabia lokaalisti omassa kehitysympäristössäni.

## Koiratarha2.0:
Projektissa opin luomaan integraatioita ohjelman eri osien välillä, sillä sovelluksen muodostavat erilliset API-serveri, autentikointiserveri, frontend ja tietokanta. Tämän projektin aikana opin käyttämään TypeScriptiä. Olen vienyt projektin Azureen, mikä antoi kokemusta sovelluksen siirtämisestä pilveen.
  
Kurssilla keskityin pääasiassa backendin kehittämiseen. Kurssin jo loputtua refaktoroin lisäksi frontendin, ja muutokset ovat nähtävillä GitHubin historiassa.
  
Projektiin jäi vielä parannettavia asioita. TypeScriptin automaattista tyypitystä on  hyödynetty projektissa reilusti, joten tyyppejä on näkyvissä koodissa rajoitetusti. Koodin ymmärrettävyyden helpottamiseksi tyypitkin voisivat olla useammin näkyvillä. Lisäksi käyttäjän autentikointi oli erittäin yksinkertainen ja kaipaisi jatkokehitystä, jos sitä haluaisi käyttää harjoitussovelluksen ulkopuolella.

## Kolikkosieppari:
Tässä projektissa opin käyttämään Pythonin pelikirjastoa ja luomaan yksinkertaista peligrafiikkaa. Lisäksi opin itsenäisen työskentelyn aikataulutusta ja projektin hallintaa, sillä kurssin toteutus oli täysin itsenäinen. Sain pelin valmiiksi aikatauluni mukaan erinomaisin tuloksin.

## Budjettisovellus:
Tämä Java-projekti sisältää koodin lisäksi teknisen dokumentaation ja käyttöohjeen. Vastuualueitani projektin koodaus-osiossa olivat osa backendin funktioista sekä frontendin refaktorointi ja modernisointi SceneBuilderin avulla.

Projektin ansiosta sain arvokasta kokemusta kattavan dokumentaation laatimisesta. Tämän lisäksi tutustuin scrum-viitekehyksen mukaiseen ketterään ohjelmistokehitykseen. Kurssi kesti koko kevätlukukauden ja viikot jaettiin sprintteihin, joissa suoritettiin ennalta sovitut työtehtävät.
  
Opin projektin aikana konkreettisesti suunnittelun merkityksen, sillä sovelluksen frontend refaktoroitiin kokonaan työskentelyn edetessä. Kattavammalla suunnittelulla olisi voinut mahdollisesti vähentää päällekkäistä työtä ja näin säästää reilusti työaikaa.

## Suunnittelumallit:
Näiden tehtävien avulla opin teoreettisia tapoja kirjoittaa tehokasta ja toimivaa koodia. Kuten kurssin luennolla todettiin: "Miksi keksiä pyörää uudestaan, kun olemassa on jo toimivat ja tehokkaat periaatteet koodin suunnitteluun." Pääsin syventämään Java-osaamistani tutustumalla näihin menetelmiin.

## Yleistä:
Olen huomannut että frameworkien ja kirjastojen tuntemus on osoittautunut tärkeäksi, sillä ne tehostavat ja automatisoivat työskentelyä. Niiden käyttö vaatii kuitenkin usein enemmän perehtymistä dokumentaatioon tai tutoriaaleihin kuin ohjelmointikielten käyttö. Kielten opiskelussa toiminut luovuus ja arvailu ei frameworkien kanssa enää toiminutkaan yhtä hyvin. Tämän takia olen nykyään tottunut käyttämään dokumentaatioita ja tutoriaaleja osana työskentelyäni.
  
Esimerkiksi Vite ja Maven ovat työkaluja, jotka eivät toimi oikein, jos tiedostorakenne ei vastaa työkalun odottamaa rakennetta. Budjettisovellusprojektissa korjasin tiedostorakenteen, minkä ansiosta Maven toimii siinä nyt ongelmitta. Nämä muutokset ovat nähtävillä GitHubin historiassa.
